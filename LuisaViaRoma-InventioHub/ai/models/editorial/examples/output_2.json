{
  "orderid09_introduction" :"La bella stagione è alle porte e si dà inizio alla corsa per scegliere il costume da bagno perfetto da sfoggiare in spiaggia. Tra colori glamour, materiali innovativi e modelli cult, le nuove tendenze dei costumi da bagno più ambiti da ogni donna parlano chiaro: tonalità vibranti, tagli audaci e materiali che strizzano l’occhio alla sostenibilità per rivoluzionare con stile il concetto di moda mare. Niente di più semplice allora che avere una guida ai costumi dell’estate 2025, da cui prendere ispirazione in vista di una giornata di shopping. Daremo uno sguardo alle novità sfoggiate sulle passerelle internazionali, tra cui il ritorno dei costumi da bagno interi dall’allure irresistibile e dei tankini, fino ai bikini a vita alta che stanno conquistando il cuore delle fashion addicted. Senza tralasciare gli ultimi trend sui costumi da bagno sostenibili, per vivere l’estate con stile e consapevolezza. Infine, non possono mancare i consigli su come scegliere il costume da bagno per valorizzare la propria silhouette. Che si abbia un fisico a pera, a mela, rettangolare o a clessidra, ogni corpo ha le sue potenzialità, da mettere in risalto con i modelli giusti. Prepariamoci a scendere in spiaggia con stile ed eleganza con i costumi più cool del momento: l’estate ci aspetta!\n",
  "orderid10_paragraphs" :[
    {
      "orderid02_text" :"Le passerelle internazionali e le celebrities più in vista nel mondo del fashion hanno già decretato le nuove tendenze dei costumi da bagno estate 2025: l’estetica quest’anno oscilla tra audacia e minimalismo sofisticato, sempre con un occhio di riguardo alla sostenibilità. Tra i modelli must-have spiccano sicuramente i costumi interi, grandi protagonisti grazie al loro fascino eterno, rinnovati con cut-out strategici, drappeggi laterali e linee monospalla sensuali per chi vuole osare con un tocco di audacia. Ma le tendenze incontrano anche gusti più semplici, con proposte di costumi interi a righe, floreali e dalle tonalità autunnali come il color cioccolato. Non meno ricercati sono i bikini a vita alta, simbolo di eleganza rétro e femminilità contemporanea, amati da icone di stile come Bella Hadid ed Emily Ratajkowski. Tornano alla ribalta anche i tankini, alternativa chic che unisce comfort e glamour, ideali per chi non riesce a scegliere tra bikini e costume intero.\nI colori glamour da non perdere spaziano dalle tonalità vitaminiche come l’arancio brillante, il verde lime e il rosa bubblegum, fino alle nuance più delicate e naturali come sabbia, terracotta e verde oliva. Tornano alla ribalta anche le stampe floreali, tropicali e dalle geometrie spiccate fino alle righe, strizzando l’occhio al look marinière degli anni ‘60. Immancabili anche i grandi classici come il nero minimal e il bianco ottico, perfetti per outfit beachwear sempre raffinati.",
      "orderid20_subparagraphs" :[
        {
          "orderid02_text" :"I protagonisti indiscussi delle tendenze costumi da bagno per l’estate 2025 sono loro: i costumi interi. Dal fascino intramontabile, questi modelli tornano in grande stile reinterpretati con tagli cut-out audaci, linee monospalla sensuali, forme sgambate anni '80 e design minimal d’ispirazione olimpionica. Star come Hailey Bieber e Kendall Jenner hanno reso il costume intero un vero e proprio passepartout, ideale sia per giornate in spiaggia sia come elegante body da sera, abbinato a jeans, pantaloni a palazzo o gonne a vita alta. \nMarchi iconici propongono costumi modellanti ma chic, come i tankini, un mix tra costume intero e bikini, con il vantaggio di valorizzare la silhouette senza rinunciare al comfort. Tra i modelli più cool ci sono quelli drappeggiati di Zimmermann che scolpiscono la silhouette, i costumi dal tessuto crinkle elasticizzato senza cuciture di Eres, e le proposte minimaliste in materiali particolari di Bond-Eye.\nInsostituibile è il classico costume intero nero, raffinato ed elegante, spesso arricchito da dettagli asimmetrici bianchi o con scollo alto e sportivo. Brand di lusso come Moncler, Moschino, Max Mara e Reina Olga sono assolutamente da tenere d'occhio se si è alla ricerca di un costume di lusso e decisamente raffinato. Non mancano anche modelli dalle tonalità vivaci come rosso acceso, arancio, fucsia e lime, o quelli con stampe floreali, tropicali e asimmetriche. Da non perdere, infine, il costume intero in nuance sofisticate come il marrone caldo o a righe marinière, grande tendenza dell’estate 2025."
        },
        {
          "orderid02_text" :"Bikini a vita alta con top sportivo, bikini a triangolo con slip sgambato anni '90 e i bikini drappeggiati con coulisse laterale lasciano il segno tra le ultime tendenze dei costumi a due pezzi. Simbolo di sensualità disinvolta, il bikini a vita alta torna a conquistare le spiagge nella moda mare donna 2025. Ispirati ai look di Bella Hadid e Emily Ratajkowski, questi bikini sottolineano il punto vita e allungano otticamente la silhouette grazie a slip sgambati e top dal design sportivo o a triangolo. Torna, quindi, a far breccia nei cuori delle amanti del glam il fascino iconico degli anni ‘90. Tra i brand più amati spiccano Matteau con bikini minimal e sofisticati, Toteme con linee essenziali e pulite, e Tropic of C, fondato dalla modella Candice Swanepoel, che coniuga sostenibilità e glamour. Una sfida al costume più cool che si gioca tra colori accesi, dettagli vintage e silhouette pulite. \nOltre ai classici bikini a vita alta, quest’estate sono in prima linea anche i modelli minimal o con dettagli drappeggiati e coulisse laterali che richiamano lo stile anni ‘50. Accanto ai colori classici come il navy blue o il rosa cipria, le passerelle propongono nuove sfumature vitaminiche come l’arancio, il giallo limone e il verde smeraldo, ideali per una stagione all’insegna di allegria e divertimento. Ma non mancano neanche palette dai toni neutri come il bianco panna, il nero opaco e nuance delicate come sabbia, verde salvia e tortora, ideali per una moda mare senza tempo."
        }
      ]
    },
    {
      "orderid02_text" :"Che siano costumi interi, bikini o tankini poco importa, purché siano costumi sostenibili. Una moda che continua a prendere piede è l’essenzialità di stampo green come nuova forma del lusso nell’estate 2025. Una crescente attenzione all’ambiente e alla produzione etica nel campo della moda, ha portato celebrities e influencer come Emma Watson, Gisele Bündchen e Margot Robbie a scegliere con consapevolezza brand che rispettano il pianeta senza però rinunciare allo stile. Materiali come il nylon rigenerato ECONYL®, proveniente dal recupero di reti da pesca e rifiuti oceanici, cotone organico certificato e fibre di bambù caratterizzano i costumi “green” più ricercati.\nUno spazio particolare è riservato ai brand emergenti come Isole&Vulcani e Lido che con i loro bikini dalle forme minimal realizzati con cotone organico e tinti con coloranti naturali, hanno creato una combo perfetta per le amanti di uno stile essenziale ma chic. Un approccio più audace e innovativo, invece, è dedicato ai costumi di Bond-Eye e Reina Olga, che offrono bikini sostenibili dal design originale e moderno, dimostrando che sostenibilità e tendenze possono convivere perfettamente. E, poi, da aggiungere anche il brand Chloé, le cui linee dei costumi da bagno incarnano l'eleganza raffinata e l'impegno ambientale del brand. La collezione presenta modelli realizzati con materiali eco-friendly, come poliammide riciclato e tessuti certificati, che garantiscono stile e comfort senza compromettere la sostenibilità. Design distintivi, come scolli a V e dettagli cut-out, si combinano con tonalità ricercate, capaci di offrire opzioni versatili per ogni occasione estiva.\nLa palette dei costumi sostenibili si tinge di colori sofisticati: dai grandi classici bianco panna e nero opaco si affiancano nuance delicate come sabbia, verde salvia e tortora, ideali per una moda mare senza tempo.",
      "orderid20_subparagraphs" :[ ]
    },
    {
      "orderid02_text" :"La ricerca del costume da bagno perfetto, che ci faccia sentire a proprio agio e al tempo stesso che sia al passo con le tendenze moda del momento, non è sempre una scelta così scontata. La chiave giusta sta nel conoscere il proprio fisico, i punti deboli e i punti di forza, per scegliere quei modelli capaci di valorizzare al meglio la nostra silhouette. I trend moda sono sempre sotto l’occhio del mirino ma sicuramente come punto di partenza è fondamentale sentirsi a proprio agio per godersi appieno le lunghe giornate al mare. Ecco quindi una guida completa e approfondita per trovare il costume da bagno più adatto al nostro corpo, con consigli mirati, esempi di celebrities e modelli di tendenza a cui sarà difficile rinunciare.",
      "orderid20_subparagraphs" :[
        {
          "orderid02_text" :"Spalle esili, strette e fianchi leggermente più pronunciati sono le caratteristiche principali di quello che viene definito un fisico a pera. In questo caso la scelta cade su un costume da bagno capace di riequilibrare otticamente la figura, tendendo ad esaltare maggiormente la parte più minuta del corpo, ovvero la parte superiore. Tra le celebrities più famose che corrispondono a questo tipo di silhouette vi sono sicuramente Jennifer Lopez e Beyoncé. Non a caso, infatti, la scelta dei loro costumi ricade su modelli strategici che valorizzano il décolleté e snelliscono i fianchi.\nPuntate su bikini con slip semplici, magari in tonalità scure o neutre come nero, blu navy o verde scuro, abbinati a top con ruches, volant o fantasie floreali e grafiche, che esaltano la parte superiore del corpo come appunto petto e spalle. Zimmermann propone costumi con top scollatissimi, ricchi di dettagli floreali e ruches, mentre Agua by Agua Bendita esordisce con bikini e tankini dalle stampe che richiamano un romantico stile retrò. Se, invece, avete un debole per il costume intero, optate per modelli monospalla o con scollature ampie, ideali per creare un perfetto equilibrio ottico."
        },
        {
          "orderid02_text" :"Un punto vita morbido e gambe snelle caratterizzano quello che viene definita una fisicità a mela, che può essere maggiormente valorizzata puntando su costumi che sottolineano la parte superiore e inferiore, come appunto le gambe. Star come Kate Winslet o Drew Barrymore sono esempi lampanti di come riuscire ad essere splendide se si ha questo tipo di silhouette. I costumi interi modellanti o con una scollatura profonda come i modelli di Eres o Coperni, sono fantastici per definire delicatamente il punto vita, creando un leggero effetto snellente.\nIn alternativa, optate per un bikini con slip a vita alta abbinati a top con scollo a V o modelli monospalla, fantastici per esaltare il décolleté e slanciare la figura. Tonalità intense e colori di tendenza come il verde smeraldo, il blu oceano o il bordeaux saranno ottimi alleati per la vostra estate trendy."
        },
        {
          "orderid02_text" :"Per chi ha un fisico rettangolare, con poche curve e una silhouette piuttosto lineare, è arrivato il momento di giocare con modelli che aggiungono volume e definizione nelle aree giuste. Celebrities come Cameron Diaz e Hailey Bieber valorizzano splendidamente il loro fisico rettangolare, puntando su modelli strategici e accattivanti.\nDa aggiungere alla lista dei preferiti i bikini con dettagli anni 50 e retrò come fiocchi, volant, arricciature e slip sgambati che accentuano il punto vita, come quelli proposti da Chloè, Magda Butrym o Zimmermann, caratterizzati da tessuti crinkle, colori vivaci e stampe floreali. Tra i costumi interi invece la scelta ricade sui costumi con tagli cut-out laterali o frontali, come ad esempio quelli minimal-chic di Toteme, che creano l’illusione ottica delle curve nei posti giusti. Puntate su colori luminosi come corallo, arancio o fantasie tropicali, per enfatizzare ulteriormente le forme assecondando le tendenze del momento."
        },
        {
          "orderid02_text" :"Per chi ha la fortuna di avere quella che si dice “una silhouette a clessidra”, ha sicuramente via libera su moltissimi modelli di costume da bagno. Spalle e fianchi proporzionati, un punto vita definito ma armonico, rendono senz’altro più semplice il compito di esaltare le proprie forme naturali. Celebrities iconiche come Kim Kardashian e Scarlett Johansson rappresentano perfettamente questo fisico, scegliendo spesso modelli retrò e très chic. Tra i modelli must-have per una fisicità a clessidra sono da menzionare i bikini a vita alta: dal taglio elegante e dal sentore vintage, come quelli proposti da Magda Butrym, Agua by Agua Bendita o Isole&Vulcani, che con le loro linee accattivanti sottolineano perfettamente il punto vita e donano una femminilità dal fascino unico. Le fan dei costumi interi, invece, arricchiti di dettagli moderni, hanno ampia scelta tra i modelli con cintura o dettagli cut-out laterali, che mettono in risalto in modo audace questo tipo di fisicità, sottolineando le proporzioni armoniche. Tra i colori più indicati sul podio ci sono le tinte classiche e raffinate come il rosso, il nero, il bianco, fino a tonalità neutre come sabbia e avorio."
        }
      ]
    }
  ]
}
