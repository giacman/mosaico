{
  "orderid09_introduction" :"È tra i buoni propositi da tenere sempre a mente: l’amore dovrebbe essere coltivato e festeggiato ogni giorno. È pur vero, però, che il 14 febbraio non è solamente il giorno per eccellenza degli innamorati, ma rappresenta anche un’occasione per sfoggiare un outfit di San Valentino glamour. Un look che riesca a sorprendere la dolce metà celebrando l’amore con stile. Nel pianificare una cena romantica nel posto del cuore, una serata tête-à-tête nel comfort di casa o un appuntamento fuori porta, l’outfit fa sempre la differenza. È naturale, quindi, porsi la domanda “Cosa indossare a San Valentino?” La risposta è nella nostra guida completa agli outfit di San Valentino 2025 per ogni occasione: dagli abiti lunghi e midi in tonalità classiche, ai dettagli trasparenti per un seducente effetto vedo-non-vedo; dai look casual ma chic per una serata informale da trascorrere in casa ad uno stile più disinvolto con gonne midi abbinate a maglioni crop per una gita fuori porta. Da non tralasciare neanche le tendenze di San Valentino 2025, i colori e i materiali più trendy per il giorno dedicato all’amore: rosso, rosa cipria e oro champagne sono i protagonisti di quest’anno. Occhi puntati anche sui materiali sostenibili come la lana riciclata, la seta biologica e il velluto, che rendono ogni capo ancora più prezioso. E tra gli accessori da indossare per un perfetto outfit di San Valentino non possono mancare borse mini, gioielli minimal come collane con ciondoli delicati e orecchini di perle. Date un’occhiata alla nostra guida completa ai look di San Valentino e chissà, magari troverete anche qualche idea cool per il regalo perfetto per lei o per lui.",
  "orderid10_paragraphs" :[
    {
      "orderid02_text" :"Non c’è occasione migliore per sfoggiare un outfit elegante della sera di San Valentino. Stiamo parlando di un look unico, che faccia sentire sicure di sé e pronte a vivere momenti indimenticabili. Una cena romantica richiede uno stile curato e sofisticato, capace di bilanciare sensualità e grazia. Gli outfit di San Valentino per questa occasione, puntano su capi che valorizzano la silhouette, dai colori classici e dai materiali pregiati. Se siete in cerca di ispirazione, gli abiti lunghi e midi in tonalità classiche, così come i dettagli trasparenti rappresentano una scelta vincente per un look curato e mai eccessivo.",
      "orderid20_subparagraphs" :[
        {
          "orderid02_text" :"Una cena romantica di San Valentino richiede un dress code ad hoc, impeccabile e attento ai minimi dettagli. È sempre una garanzia optare per un abito lungo, un capo evergreen, in particolare nei modelli di velluto per assecondare le ultime tendenze. In velluto rosso o in seta nera, con scolli profondi e finiture seducenti che esaltano le linee della schiena, questi capi si sposano alla perfezione con un’occasione raffinata. Se, invece, siete amanti di uno stile più contemporaneo, gli abiti midi custodiscono una sensualità unica e una versatilità che li rende adatti ad ogni circostanza. Optate per abiti midi in seta, raso o tessuti satinati, sfoggiando capi con linee avvolgenti che esaltano le curve in modo audace; oppure scegliete modelli svasati se prediligete uno stile leggero e sbarazzino. Cruciale è la scelta dei colori nell’outfit di San Valentino. Il rosso è decisamente il simbolo dell’amore e suggerisce un look che non passa inosservato. Tuttavia, tonalità come il nero, il rosa cipria o l’oro champagne sono opzioni altrettanto valide se si vuole cavalcare l’onda delle tendenze moda. Per completare il look puntate, infine, su accessori discreti ma d’impatto, come décolleté in pelle con tacco sottile, clutch minimal in tonalità coordinate e gioielli delicati che aggiungono un tocco di luce."
        },
        {
          "orderid02_text" :"È stato uno dei trend più in voga nelle scorse stagioni fino a diventare ormai uno stile iconico. Gli outfit vedo non vedo, declinati nel cosiddetto sheer trend, raccontano una tendenza dalle radici profonde e ben salde, a cui è difficile rinunciare se si desidera stupire con un tocco di audacia il proprio partner. Un modo creativo per affermare la visione della donna forte e indipendente attraverso abiti con inserti in tulle o in pizzo che catturano lo sguardo. Lo sheer trend si afferma con dettagli trasparenti inseriti in modo strategico su scollature, orli o maniche, che suggeriscono un’idea di mistero e sensualità. Basti pensare a come un abito midi con maniche in tulle trasparente o un modello lungo con inserti in pizzo sulla schiena, riesca a trasformare un semplice outfit in qualcosa di unico e ricercato. Se siete indecise sul colore, il nero è senza dubbio la tonalità per non sbagliare mai; ma anche il rosso e il bianco avorio sono opzioni accattivanti e sempre di moda. Se, invece, preferite le tonalità più delicate, il nude è una scelta versatile che è possibile abbinare a scarpe e accessori strong, come nel caso delle tonalità metalliche. L’importante è mantenere il focus sui dettagli del vestito, puntando su abbinamenti con scarpe essenziali come décolleté semplici, sandali con cinturino e accessori minimal."
        }
      ]
    },
    {
      "orderid02_text" :"Festeggiare San Valentino con una gita fuori porta non è mai una cattiva idea. Come rinunciare ad un’occasione per staccare la spina dalla solita routine e trascorrere momenti speciali con la persona del cuore. Che si scelga di fare una passeggiata romantica in un borgo storico, di visitare una città d’arte o fare un pranzo nel ristorante preferito, l’outfit va adeguato all’occasione. Un look di San Valentino che sia pratico, confortevole, casual ma stiloso: sono queste le regole d’oro per trovare lo stile giusto per questa giornata. Gli abbinamenti di jeans e blazer offrono una combinazione versatile e moderna, mentre l’accoppiata di gonne midi e maglioni crop aggiunge un tocco di femminilità e romanticismo. Sono look che consentono di affrontare ogni situazione con eleganza, senza sacrificare comfort e praticità. Che siano jeans o gonne, non resta che scegliere lo stile più adatto a voi.",
      "orderid20_subparagraphs" :[
        {
          "orderid02_text" :"È uno dei connubi più amati di sempre: jeans e blazer, un grande classico nel panorama della moda, che si adatta con variazioni di modelli e colori, ad ogni personalità e circostanza. I jeans sono senz’altro un punto di partenza ideale per un outfit all’insegna del casual chic. C’è l’imbarazzo della scelta tra i modelli “straight”, a gamba dritta, o a zampa, preferibilmente in una tonalità blu scuro o nero, per un effetto ricercato. Per aggiungere un tocco contemporaneo, invece, puntate sui jeans cropped svasati, mentre i modelli skinny si adattano bene a silhouette più slanciate. Abbinare una giacca dal taglio strutturato, poi, è senz’altro un’opzione con cui andare sul sicuro. Un blazer in crepe di lana con chiusura doppiopetto, come quelli proposti da Dolce & Gabbana, è l’ideale per creare un outfit distinto e confortevole. Per un twist casual, un blazer in denim rappresenta una scelta interessante, unendo alla praticità del tessuto l’eleganza delle linee strutturate. Completate il look con una camicia in seta o un top in raso, oppure optate per un dolcevita semplice dalle tinte vivide o dalle trasparenze sofisticate.",
          "orderid03_style_suggestions" :[
            "Per un tocco di colore, scegliete blazer in tonalità pastello o con motivi a quadri delicati. Questo darà vivacità al look senza risultare eccessivo.",
            "Focus sugli accessori: una borsa a tracolla in pelle o una borsa a spalla sono accessori perfetti per completare l’outfit.",
            "Per le scarpe, la scelta va dai mocassini classici agli stivaletti bassi stile british, garanzia di comfort durante tutta la giornata. Se l’occasione lo consente, anche sneakers minimal in pelle possono essere una scelta interessante."
          ]
        },
        {
          "orderid02_text" :"Per combinare comfort e femminilità in un outfit di San Valentino vincente, la scelta non può che ricadere su una gonna midi con un maglione crop. Le gonne midi sono rinomate per creare un look accurato ma rilassato, grazie alla loro lunghezza chic. Non sono poche le proposte moda, come ad esempio una gonna plissettata in tonalità neutre e pastello per le sognatrici, oppure un modello in denim per un outfit di tendenza. Combinare una gonna midi ad un maglione crop è sicuramente tra gli abbinamenti più in voga. Un maglione in cashmere o in lana morbida, magari con dettagli a treccia, aggiunge calore e stile ad ogni look. I modelli oversize, poi, che non esagerano con le lunghezze, creano un contrasto interessante con la gonna, mettendo in evidenza il punto vita. Se, invece, siete solite preferire un look più aderente, un maglione in cashmere con scollo a V è perfetto per aggiungere un tocco di classe.",
          "orderid03_style_suggestions" :[
            "Completate il look con un cappotto lungo o una giacca in pelle per le temperature più miti. Senza contare che anche un trench strutturato può essere un’ottima scelta per uno stile senza tempo.",
            "Aggiungete personalità all’outfit con le scarpe. Scegliete stivaletti con dettagli cut-out, mocassini chunky o, se preferite osare, anfibi per un contrasto grintoso.",
            "Da non trascurare neanche gli accessori: una cintura sottile per evidenziare la vita, orecchini pendenti, una spilla che arricchisce il maglione e una borsa tote in tonalità coordinate possono fare la differenza."
          ]
        }
      ]
    },
    {
      "orderid02_text" :"San Valentino non è necessariamente sinonimo di uscite fuori porta, party o cene al ristorante. Per chi non è amante della mondanità, festeggiare San Valentino nell’intimità di casa è sempre la scelta migliore. Ma non va dimenticato di curare ugualmente l’outfit in ogni dettaglio. L’obiettivo è quello di creare un look cozy-chic, con idee glamour e capi confortevoli, capace di mettere a proprio agio aggiungendo un tocco speciale a questa occasione.",
      "orderid20_subparagraphs" :[
        {
          "orderid02_text" :"Quando si parla di festeggiare San Valentino con una cena romantica in casa, trovare il giusto outfit non è così scontato. L’obiettivo è coniugare versatilità e stile, puntando a conquistare il proprio partner senza tralasciare il comfort di un outfit funzionale. Per questo un look cozy-chic è l’ideale per bilanciare entrambe le esigenze, con capi che valorizzano la silhouette ma senza sacrificare la comodità. Tra le opzioni migliori ci sono sicuramente gli abiti in maglia. I modelli midi in lana o cashmere, come quelli con lavorazioni a coste o a treccia, suggeriscono calore e attenzione ai dettagli. I modelli con scollo profondo, a barca o dolcevita, invece, magari impreziositi con una cintura sottile in vita, donano un aspetto sensuale oltre che accogliente. Da abbinare a stivali sopra al ginocchio o a décolleté con tacco alto.\nSe preferite un outfit più rilassato ma ugualmente elegante, i pantaloni in maglia o i leggings in jersey sono un’ottima alternativa. Modelli morbidi con vita alta, come i pantaloni firmati Brunello Cucinelli, sono ideali per uno stile sofisticato ma pratico. Provateli con un maglione oversize o una camicia in seta per un allure estremamente femminile. Non dimenticate di considerare anche le camicie in tessuti morbidi e fluidi, come ad esempio la seta charmeuse o la seta georgette, ma anche camicie in raso da indossare a contrasto con jeans a vita alta o pantaloni sartoriali.",
          "orderid03_style_suggestions" :[
            "Gioielli di design: puntate su accessori discreti, come un braccialetto sottile, orecchini particolari o una collana lunga con pendenti, per mantenere il look elegante ma rilassato.",
            "Tonalità accoglienti: optate per una palette cromatica neutra o dalle tinte pastello, come beige, crema, grigio chiaro o rosa cipria, che enfatizzi l’atmosfera intima di casa.",
            "Scarpe glamour ma comode: slippers in velluto, ballerine e mules basse sono l’idea giusta per trascorrere una serata in casa con un tocco di stile."
          ]
        }
      ]
    },
    {
      "orderid02_text" :"Creare l’outfit giusto per San Valentino è sempre un’ottima idea per dare sfogo alla propria creatività e soprattutto per fare un po’ di shopping tra le ultime tendenze moda. Quest’anno le proposte si concentrano su una combinazione di tradizione e innovazione, dove colori iconici come il rosso e il rosa incontrano materiali sostenibili e dettagli moderni. Il risultato è un mix di femminilità ed eleganza, ideale per chi vuole distinguersi in questa occasione speciale.",
      "orderid20_subparagraphs" :[
        {
          "orderid02_text" :"Nel 2025 a dominare la scena saranno le proposte sostenibili e i colori dalle sfumature intramontabili. A proposito di colori, il rosso si conferma protagonista assoluto nel giorno dell’amore, ma con sfumature sul rosso ciliegia e il bordeaux. In prima linea anche il color oro champagne e il rosa in tutte le sue varianti. Dal cipria al fucsia, dal rosa polvere e tenue per chi è appassionato di una delicatezza romantica fino al viola ametista, un colore che conferisce profondità e mistero ad ogni outfit. Da non tralasciare neanche il colore dell’anno 2025 designato da Pantone, il Mocha Mousse, una tonalità calda di marrone con sfumature rossastre, applicata ai materiali più diversi: dalla seta satinata alla pelle e suede.\n\nI materiali di tendenza, invece, riflettono una crescente attenzione verso la sostenibilità e la qualità. Il velluto si conferma il tessuto perfetto per abiti e blazer, mentre la seta biologica garantisce un tocco di leggerezza e grazia. Il raso satinato, amato per la sua fluidità, si conferma tra i protagonisti delle passerelle, ideale per abiti midi e top eleganti. Per chi predilige capi caldi e avvolgenti, invece, la lana riciclata e il cashmere rimangono le scelte migliori per maglieria e capispalla."
        },
        {
          "orderid02_text" :"Essenziali per fare la differenza in ogni outfit sono gli accessori. Le tendenze del 2025 prediligono il minimalismo raffinato ma anche i dettagli audaci capaci di catturare l’attenzione. Cuori, stelle ma soprattutto perle sono i pendenti preferiti per collane sottili e delicate; mentre i bracciali rigidi sono la scelta immancabile per impreziosire ogni look. Il 2025 segna anche il grande ritorno degli orecchini a cerchio con dettagli luminosi, fantastici per aggiungere un luce all’outfit. Tra gli accessori non possono mancare neanche le borse gioiello, meglio ancora se con perline o applicazioni in cristallo, e le scarpe dai dettagli metallici e glitterate. Date libero sfogo alla fantasia anche con gli accessori per capelli: dai cerchietti decorati ai fermagli gioiello fino ai fiocchi in velluto, che aggiungono un tocco romantico e sofisticato."
        }
      ]
    }
  ]
}